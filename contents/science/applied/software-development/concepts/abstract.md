
<h1>انتزاعی (Abstract)</h1>

<p>کلمه abstract رو انتزاعی معنی میکنیم. اما خود کلمه انتزاعی هم قلمبه سلمبه است.</p>
<p>معنی لغوی کلمه abstract یعنی "بیرون کشیدن". <a target="_blank" href="https://en.wiktionary.org/wiki/abstract">از لاتین میاد</a>. حالا بریم مثال بزنیم.</p>
<p>فرض کنیم من یه گربه میبینم، بعد آناتومیشو نگاه میکنم. میفهمم مغز داره، دستگاه گوارش داره، سیستم عصبی داره. بعد یه سگ میبینم، اونم متوجه میشم که مغز داره، دستگاه گوارش داره، سیستم عصبی داره. حالا اگه من نقاط مشترک سگ و گربه رو بکشم بیرون، یعنی abstract کنم، به مفهومی میرسم به اسم حیوان.</p>
<p>پس از دل سگ و گربه، حیوان رو کشیدم بیرون. این میشه abstract.</p>
<p>یه مثال دیگه میزنم. فرض کنیم یه کتاب 400 صفحه ای دارم و 2 ماه وقت گذاشتم و کتابو خوندم. حالا برای اینکه مطالب مهم کتاب یادم بمونه و دفعه بعد لازم نباشه کل کتاب رو بخونم، میام و از بین صفحات کتاب، مطالب مهمش رو میکشم بیرون، یعنی abstract میکنم. پس خلاصه یه کتاب در واقع abstract اون کتابه.</p>
<p>یه مثال دیگه. فرض کنیم که تو نقاشی و یه روز توی خیابون میبینی که یه بچه زمین میخوره، و مادر خم میشه و بچه رو بلند میکنه و دست نوازش به سرش میکشه و بوسش میکنه و بغلش میکنه. تو از دیدن این صحنه یه دفعه یه ایده میاد تو ذهنت که "از ارتفاع بالا به ارتفاع پایین نور محبت میتابه" و یه نقاشی میکشی که توش یه طیف از رنگ استفاده میکنی از کمرنگ و پررنگ، و از بالا به پایین. در واقع از دل اون صحنه واقعی که توی خیابون اتفاق افتاد تو یه مفهوم رو کشیدی بیرون و abstract کردی.</p>
<p>حالا کلمه abstract توی دنیای نرم افزار، دقیقا با همین ریشه شناسی مطابقت داره. یعنی ما در یه سلسله مراتب وراثتی، خصوصیات مشترک یه سری کلاس رو بیرون میکشیم و در دل کلاس base قرار میدیم. و اون کلاس base معمولا اینطوریه که جسم واقعی نداره. فقط یه مفهومه. تو دنیای برنامه نویسی یعنی نمیشه از اون کلاس instance ساخت.</p>