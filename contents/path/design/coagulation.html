<h1>انعقاد خون</h1>

<p>ما خودمونو هوشمند به حساب میاریم، و میلیون ها نفر از ما کار میکنیم تا یه سیستم طراحی بشه و وارد زندگی مردم بشه.</p>

<p>حالا اگه یه سیستم مشابه توی طبیعت پیدا کنیم، چطور میتونیم محصول خودمون رو طراحی شده بپنداریم، و اونی که تو طبیعت هست رو بگیم تصادفی ایجاد شده؟</p>

<p>بدتر اینکه اگه اون سیستم موجود در طبیعت از سیستم ما بسیار پیشرفته تر باشه چی؟</p>

<p>پنچرگیری یکی از این موارده.</p>

<p>فک کن ما بتونیم لاستیک هایی طراحی کنیم، که وقتی ماشین پنچر میشه، در حین حرکت و بدون نیاز به توقف، با استفاده از مواد درون خود ماشین اون لاستیک رو پنچرگیری کنه. اونوقت میتونی درک کنی که انعقاد خون چقدر پرشکوه و پرعظمته. من که نمیتونم بپذیرم انعقاد خون تصادفی ایجاد شده.</p>

<p>هر سیستم بسته ای که درونش سیالی در گردش باشه، مستعد پنچر شدنه.</p>

<p>یعنی این امکان وجود داره که در دیواره اون سیستم، سوراخ یا برشی ایجاد بشه که باعث شه سیال درون سیستم به بیرون درز پیدا کنه.</p>

<p>و اون سیستم که برای عملکرد وابسته بود به وجود سیال، عملکردش ضعیف میشه و در نهایت از کار میفته.</p>

<p>ما انسان ها به عنوان طراح، سیستم های مختلفی طراحی کردیم که بسته هستن و با سیال کار میکنن.</p>

<p>مثلا لاستیک ماشین.</p>

<p>سوال اینجاست که وقتی یه سیستم پنچر میشه، تو چیکار میکنی؟</p>

<p>وقتی سیستم بسته طراحی شده توسط ما دچار سوراخ یا برش میشه، چیکار میکنی؟</p>

<p>فعلا روش کارمون اینطوریه:</p>

<ul>
    <li>اول سیستم رو متوقف میکنیم</li>

    <li>سیستم رو معمولا از مدار خارج میکنیم</li>

    <li>از خارج (Externally) سوراخ یا برش رو با مواد خاصی که به سیستم بستگی داره، میپوشونیم.</li>

    <li>سیستم رو برمیگردونیم به مدار</li>

    <li>سیستم کلی رو دوباره راه اندازی میکنیم</li>
</ul>

<p>چه یخچال خونه، چه پکیج مرکزی آب گرم، چه لاستیک ماشین، چه روغن موتور، چه شناور کولر، و …</p>

<p>تقریبا توی همه این سیستم ها، این پنج مرحله بود:</p>

<ul>
    <li>توقف</li>

    <li>خروج از مدار</li>

    <li>درزگیری</li>

    <li>بازگشت به مدار</li>

    <li>راه اندازی</li>
</ul>

<p>حالا اگه خودت پنچر شی چی؟</p>

<p>یه برش ساده روی پوست = پنچری</p>

<p>آیا میشه تو رو متوقف کرد؟</p>

<p>آیا میشه رگ هات رو از بدنت بیرون کشید، برد جایی برای درزگیری؟</p>

<p>آیا از خارج درزگیری انجام میشه؟</p>

<p>نه، بدن خودش رو پنچرگیری میکنه.</p>

<p>داغ داغ.</p>

<p>در حالیکه کل بدن در حال فعالیته.</p>

<p>در حالیکه رگ ها در مدار هستن.</p>

<p>اول رگ ها تنگ میشن (انقباض عروقی یا Vasoconstriction)</p>

<p>بعد پلاکت های خون در محل سوراخ یه پلاک تشکیل میدن (Primary Hemostasis)</p>

<p>بعد عوامل انعقاد دور اون پلاک یه لایه فیبرین تشکیل میدن (Secondary Hemostasis)</p>

<p>حالا خودت پنچرگیری ما، با پنچرگیری طبیعت رو قیاس کن:</p>

<table>
    <thead>
        <tr>
            <td>ما</td>
            <td>طبیعت</td>
        </tr>
    </thead>
    <tbody>
        <tr>
            <td>توقف</td>
            <td>عدم توقف</td>
        </tr>
        <tr>
            <td>خروج از مدار</td>
            <td>عدم خروج از مدار</td>
        </tr>
        <tr>
            <td>درزگیری خارجی</td>
            <td>درزگیری داخلی</td>
        </tr>
        <tr>
            <td>بازگشت به مدار</td>
            <td>___</td>
        </tr>
        <tr>
            <td>راه اندازی</td>
            <td>___</td>
        </tr>
    </tbody>
</table>

<p>و خودت قضاوت کن.</p>

<p>آیا سیستم پنچرگیری بدن ما، تصادفی ایجاد شده؟</p>

<p>یا طراحی شده؟</p>