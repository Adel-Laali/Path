<h1>لایه درون رگی</h1>

<p>در ادامه جستجو به دنبال رد پای طراحی در خلقت، به لیز بودن رگ رسیدم.</p>

<p>منبع: کانال یوتوب <a href="https://www.youtube.com/c/MedicosisPerfectionalis" target="_blank">Medicosis Perfectionalis</a></p>

<p>دو نوع اصطکاک (friction) داریم:</p>

<ol>
    <li>اصطکاک ایستا (static friction) که مانع حرکت میشه</li>
    <li>اصطکاک پویا (dynamic friction) که سرعت حرکت رو کند میکنه</li>
</ol>

<p>تو مهندسی، تو طراحی، تو خالقی</p>

<p>ازت خواسته شده که میزان اصطکاک رو کمتر کنی. چه راه حلی به ذهنت میرسه؟</p>

<p>اصولا چه راه حلی میتونیم داشته باشیم؟</p>

<p>راه حل اول اینه که سطح رو صیقلی تر و سُرتر بسازیم. همه ما مفهوم سُرسُره رو درک کردیم و شاید چند بار روی یخ سُر خوردیم و افتادیم.</p>

<p>راه حل های دیگه اینه که:</p>

<ul>
    <li>سطوح رو روغن کاری، یا روان کاری کنیم</li>
    <li>تماس بین سطوح رو کاهش بدیم</li>
</ul>

<p>حالا بریم سراغ بدن. ما تو بدنمون خون داریم. خون تو لوله هایی جریان داره که بهشون رگ میگیم. توی خونه یه سری سلول هست به اسم پلاکت (platelet). این سلول ها در تماس با سطح ناصاف و دارای اصطکاک کم کم انباشته میشن و در یک فرآیند خون رو لخته میکنن تا جلوی خونریزی در اثر زخم رو بگیرن.</p>

<p>اما اگه همینطوری به دیواره بچسبن در اون صورت همه مون حتی یک ساعت هم زنده نمیمونیم.</p>

<p>پس یکی از کارهایی که یه مهندس میتونه انجام بده، اینه که سطح داخلی رگ ها رو تا جایی که ممکنه صیقلی کنه. دیواره داخلی رگ های ما از سلول هایی تشکیل شده به اسم endothelial cells، یا سلول های درون رگی. این سلول ها در کنار هم لایه درون رگی (endothelium) رو میسازن. یکی از خاصیت های این سلول ها اینه که در کنار هم سطحی صیقلی با اصطکاک کمتر رو ایجاد میکنن.</p>

<p>البته بحث لخته شدن یا نشدن خون خیلی گسترده است و مکانیسم پیچیده ای داره و عوامل زیادی دخیلن.</p>

<p>اما یکی از مجموعه اون عوامل صیقلی بودن دیواره داخلی رگه.</p>

<p>اینکه تو الان که داری این مطلب رو میخونی و خون تو رگت لخته نمیشه، یکی از دلایلش اینه که خون تو رگت لیز میخوره و گیر نمیکنه.</p>

<p>عده ای که به آفرینش اعتقاد ندارن، استدلال میکنن که مثلا آدم هایی بودن که دیوار رگشون لیز نبود و آدم هایی که لیز بود. اونایی که لیز بودن دیرتر میمردن و شاید بیشتر میتونستن بُدُوَن و بیشتر میتونستنم غذا به دست بیارن، و به همین دلیل بیشتر زنده موندن و رگ لیز رو به بچه هاشون منتقل کردن و اونایی که رگ لیز نداشتن کم کم نسلشون منقرض شد.</p>

<p>انتخاب با تو</p>



<p>آیا لیز بودن رگ، یه طراحیه؟</p>

<p>یا شانسی ایجاد شده؟</p>