<h1>تنظیم دمایی</h1>

<p>من به دنبال تشابه طراحی طبیعت و سیستم های مهندسی میگردم. برای من این نشانه بزرگیه از اینکه دنیا طراحی شده و تصادفی در اثر تکامل (شانس + زمان + تطابق مطابق ترین) ایجاد نشده.</p>
<p>یکی از این طراحی های شگفت انگیز، ثابت نگه داشتن دمای بدن موجودات خونگرمه.</p>
<p>بخون، بعد انتخاب کن.</p>
<hr />
<p>تو مهندسی، تو خالقی</p>
<p>بهت گفتن "یه سیستم بساز، که بتونیم پامونو از روی پدال گاز برداریم و خودش سرعت ماشین رو ثابت نگه داره".</p>
<p>یا بهت گفتن "یه کاری بکن، که دمای خونه ثابت بمونه".</p>
<p>چه راه حلی به ذهنت میرسه؟</p>
<p>میشه این کارو کرد:</p>
<ul>
    <li>یه سری آدم گذاشت تو هر اتاق تو خونه</li>
    <li>هر آدمی که سردش شد، یا گرمش شد، داد بزنه "سرده" یا "گرمه"</li>
    <li>یه نفر یه بخاری دستش باشه، هر اتاقی که سرد شد بره اونجا بخاری رو روشن کنه تا گرم شه.</li>
    <li>یه نفرم کولر دستش باشه، هر اتاقی که گرم شد بره کولر رو اونجا روشن کنه تا سرد شه.</li>
</ul>
<p>منطقی بود؟</p>
<p>به این میگیم حلق کنترل یا Control Loop</p>
<ul>
    <li>یه سیستم تشخیص میذاریم که داد بزنه مقدار کنونی سیستم چقدره (Process variable)</li>
    <li>یه سیستم میذاریم که بر اساس مقدار کنونی، سیستم رو نزدیک کنه به مقدار دلخواه (Set point)</li>
</ul>
<p>مثلا توی خونه ترموستات و رادیاتور این کارو میکنن.</p>
<p>یا مثلا توی ماشین، سیستم کروز این کارو انجام میده.</p>
<p>تو دل صنعت هم با استفاده از PLC و PID Controllerها و تکنولوژی های دیگه، چیزهایی رو ثابت نگه میداریم. مثلا جریان یه مایع توی یه لوله. مثلا فشار یه گاز توی یه مخزن. یا دمای یه سیستم.</p>
<hr />
<p>حالا بریم سراغ بدن خودمون. بدن ما باید در دمای ثابتی نگه داشته بشه. کمتر و بیشتر میمیریم.</p>
<ul>
    <li>یه سری سنسور داریم توی بدنمون به اسم thermorecelitor، یا گیرنده های حرارتی</li>
    <li>اینا پیام میفرستن به مغز، به هیپوتالاموس که مرکز کنترل دماست</li>
    <li>اگه دمای بدن بالا رفته باشه، دستور فرستاده میشه به غدد تعریق که عرق کنن. عرق روی پوست دمای بدن رو جذب میکنه تا تبخیر شه. اینطوری دمای بدنمون میاد پایین.</li>
    <li>اگه دمای بدن پایین باشه، دستور فرستاده میشه به عضلات که بلرزن (به همین دلیل تو سرما میلرزیم) تا در اثر این فعالیت ماهیچه ای، سوخت و ساز بالا بره و گرما تولید بشه.</li>
</ul>
<p>به این فرآیند میگن تنظیم دمایی، یا Thermoregulation.</p>
<p>پس:</p>
<ul>
    <li>گیرنده های حرارتی سیگنال میدن</li>
    <li>هیپوتالاموس پردازش میکنه</li>
    <li>عرق میکنیم خنک شیم</li>
    <li>میلرزیم گرم شیم</li>
    <li>تا جایی که دما برگرده به اول</li>
    <li>و این داستان ادامه داره (حلقه)</li>
</ul>
<hr />
<p>خوب، حالا از خودت سوال بپرس.</p>
<p>اگه وارد یه غار بشی، و ببینی که توش سیستمی وجود داره که دمای غار رو یکسان نگه میداره، آیا میپذیری که تصادفی ایجاد شده؟</p>
<p>اگه یه تخته سنگ رو ببینی که وسط کویر با سرعت ثابتی در حال حرکته، آیا میپذیری که یه سیستم تصادفی سرعتش رو ثابت نگه داشته؟</p>
<p>و در نهایت، به نظر تو سیستم تنظیم دمای بدن ما و حیوانات خون گرم، شانسی و تصادفی ایجاد شده؟ یا طراحی شده؟</p>