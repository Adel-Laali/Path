<h1>مواد لازم دنیا</h1>

<p>من هرچقدر بیشتر جهان رو نگاه میکنم، بیشتر عقل و دلم رضا میدن که این جهان طراحی شده. و خالقی دانا، توانا و یکتا اونو خلق کرده.</p>
<p>توی هر علمی هر ویدیویی که میبینم، یه نکته بنیادین میاد تو ذهنم که وجودم رو زیر و زبر میکنه. که نمیتونم بپذیرم که این تصادفی ایجاد شده. نمیتونم نسبتش بدم به شانس و زمان طولانی.</p>
<p>یکی از این موضوعات، درک این نکته توی فیزیک کوانتومه، که همه چی توی دنیا از سه ذره بنیادین تشکیل شده.</p>
<hr />
<p>آشپز جادوگر</p>
<p>سال 1890، توی ایتالیا یه آشپز مشهور شد. چون همه غذاهای دنیا رو فقط با سیب زمینی، پیاز و گوجه درست میکرد.</p>
<p>اون موقع فقط روزنامه بود و اونم محدود چاپ میشد. اما خبر دهن به دهن با سرعت پخش شد، طوری که در کمتر از یک دهه، از همه اروپا مردم پول زیادی خرج میکردن که برن ایتالیا، و توی رستوران این آشپز غذا بخورن.</p>
<p>این آشپز کسی نبود جز اومبرتو لومباردو.</p>
<p>هیچ کس حرفش رو باور نداشت. اما وقتی غذا رو جلوی چشمشون میپخت، و با چشمای خودشون اونو میدیدن، ناچار میپذیرفتن.</p>
<p>منتها باز هم در شوک به سر میبردن.</p>
<p>بعدها به این آشپز لقب "جادوگر" رو دادن.</p>
<p>چون هیچ کسی نمیتونست باور کنه که تمام غذاهای دنیا فقط با سیب زمینی، پیاز و گوجه درست بشن.</p>
<hr />
<p>حالا بریم عقب تر. 13.8 میلیارد سال پیش.</p>
<p>سال صفر کیهانی، یکی بود به اسم الله که همه پیچیدگی دنیا رو فقط با سه تا ذره بنیادی درست میکرد.</p>
<p>فقط با کوارک بالا، کوارک پایین، و الکترون.</p>
<p>اون زمان روزنامه هم نبود. اما خبر دست به دست بین همه روح ها پیچید. هر روح حقیقت جویی از هر کجای دنیا از مال و جونش خرج میکرد تا اونو بشناسه.</p>
<p>چون هیچ کس باورش نمیشد که مدفوع، از همون چیزی ساخته شده باشه، که ادکلن از اون ساخته شده.</p>
<p>چون کسی نمیتونست باور کنه که آهن با اون میزان سخت بودنش از همون چیزی ساخته شده که پنبه از اون ساخته شده.</p>
<p>چون باورش سخت بود که ماه و خورشید و بستنی وانیلی از یه چیز تشکیل شدن.</p>
<hr />
<p>مسلما داستان اول دروغ بود.</p>
<p>چنین آشپزی هیچ گاه نزیسته.</p>
<p>اما اگه تعجب کردی، چطور برای شکوه خلقت تعجب نمیکنی؟</p>
<p>چطور میتونی بپذیری که جهانی به این پیچیدگی، فقط از سه تا ذره بنیادین درست شده باشه، و طراح نداشته باشه؟</p>
<p>تو خودت قضاوت کن.</p>
<p>تو خلوت خودت.</p>
<p>به دور از همه.</p>
<p>به دور از هیاهو.</p>
<p>آیا جهانی که فقط با سه ذره بنیادی ساخته شده، توسط یه خالق هوشمند طراحی شده؟</p>
<p>یا شانسی به وجود اومده؟</p>
