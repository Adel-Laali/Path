<h1>گرانول قشری</h1>

<p>جاهایی وجود داره که به دلایل مختلف، ما میخوایم از ورود بیشتر یا مجدد عناصر به سیستم جلوگیری کنیم. مثلا:</p>
<ul>
    <li>اتوبوس یا مترو وقتی پر میشن</li>
    <li>فایل اکسل یا دیتابیس وقتی میخوایم رکورد تکراری ثبت نشه</li>
    <li>مخزن کولر آبی، وقتی میخوایم آب بیشتر از ظرفیت وارد نشه و هدر نره</li>
</ul>
<p>توی این مواقع، ما مکانیسم های مختلفی طراحی میکنیم که از ورود بیشتر آیتم ها به اون سیستم جلوگیری بشه. مثلا:</p>
<ul>
    <li>یه راننده هوشمند و یه سری وسیله مکاترونیکی میذاریم که بتونه در اتوبوس یا مترو رو ببنده</li>
    <li>از index استفاده میکنیم تا جلوی ورود دیتای تکراری گرفته شه. مثلا کد ملی تکراری نشه.</li>
    <li>یه  شناور طراحی میکنیم که با افزایش سطح آب دریچه رو ببنده و جلوی جریان آب رو بگیره.</li>
</ul>
<p>هر کدوم از اینها رو به یه آدم نشون بدی، اصلا نمیگه "طراحی نشده و خودش به وجود اومده".</p>
<p>حالا بریم سراغ اسپرم و تخمک.</p>
<p>اسپرم و تخمک هر کدوم 23 کروموزوم دارن و بهشون هاپلوئید (Haploid) گفته میشه. اما انسان توی مابقی سلول هاش، 46 کروموزوم داره. یعنی دیپلوئید (Diploid). در واقع توی سلول های جنسی (اسپرم و تخمک) 23 تا کروموزوم داریم که وقتی اینا با هم مخلوط میشن، در جمع بشن 46 کروموزوم برای نطفه جدید.</p>
<p>یعنی بچه نصف کروموزوماشو از بابا بگیره، نصفشو از مامان. به 46 کروموزوم میگیم 2N، یعنی دو سری.</p>
<p>پس ظرفیت سلول ما 46 کروموزمه. بیشتر از اون باعث میشه نطفه شکل نگیره. پس باید بعد از اینکه یه اسپرم وارد تخمک شد، به روشی جلوی ورود اسپرم های بعدی گرفته بشه. در واقع جلوی پلی اسپرمی (Polyspermy) باید گرفته بشه. وگرنه تعداد کروموزم ها به 3N  و 4N میرسه (3 سری و 4 سری) و باعث میشه نطفه از بین بره. به محصول لقاح اسپرم و تخمک زیگوت میگیم و اگه چند اسپرم وارد تخمک بشن، زیگوت دووم نمیاره و میمیره.</p>
<p>خوب حالا توی تخمک نابالغ که بهش اوسیت (Oocyte) میگیم، چیزی هست به اسم Cortical granule. اسم فارسیشونو نمیدونم چی میشه. یه سری گردالی کوچولو که توی تخمک هستن و نزدیک به دیواره تخمک قرار گرفتن (نزدیک به Membrane). وقتی اسپرم وارد میشه، اینا مطلع میشن (signaling pathway) و با دیواره ترکیب میشن و موادی که درونشون هست رو در فضای بیرون تخمک آزاد میکنن. این باعث میشه که دیواره تخمک (Zona Pellucida) تغییر کنه و دیگه اجازه ورود اسپرم نده.</p>
<p>خوب، حالا خودت انتخاب کن. آیا به نظر تو این مکانیسم که در تخمک وجود داره و جلوی ورود بیش از ظرفیت اسپرم به داخل تخمک رو میگیره، طراحی شده یا شانسی به وجود اومده؟</p>